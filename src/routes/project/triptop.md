---
index: 10
title: Triptop
slug: project/triptop
description: Plan samen de perfecte roadtrip.
image: /triptop/banner.png
year: 2021
client: CMD Project WEB
link: [prototype, '#de-ideale-oplossing']
---

<script>
  import Image from '$lib/components/atoms/Image.svelte'
</script>

Triptop is het platform waarmee je samen met je reisgroep de perfecte roadtrip kan plannen. Geef aan waar je heen gaat, plan samen de tussenstops, en maak een collectieve playlist voor onderweg!

## Het probleem met roadtrip-planning

Het is op dit moment nog erg lastig om _samen gemakkelijk_ een roadtrip te plannen. Je moet in groepchats bijhouden waar iedereen heen wilt, wie wanneer rijdt en waar je blijft overnachten. Boekingen moeten door een iemand voorgeschoten worden of handmatig verdeeld worden over de hele reisgroep, waarbij je zelf de verdeling zelf bij moet houden. Dat is heel wat gedoe. Triptop biedt voor al deze problemen een oplossing. De app maakt het plannen van een roadtrip samen mogelijk, makkelijk, en snel.

## Hoe Triptop routeplanning makkelijk maakt

Triptop is in eerste instantie een mobiele app, met een deel van de functionaliteiten beschikbaar op desktop. Op desktop en mobiel kan je de route plannen met je reisgenoten. Je stippelt eerst de basisroute uit door wat informatie in te vullen, waarna je aan de slag kan gaan met het opvullen van de trip.

Dit doe je door plekken die je interessant lijken te suggereren aan je medereizigers. Zij kunnen dan stemmen op je suggestie, waarbij de mederheid bepaald of het aan de reis wordt toegevoegd of niet. Zo hoef je dus niet bij te houden wie waar heen wilt, en wat het uiteindelijke besluit is geworden!

Je kan zoeken op verschillende categorieën, populaire bezienswaardigheden bekijken en de beste hotels vinden door data die Tripadvisor beschikbaar stelt. Elke stad heeft zijn eigen pagina, waar je kan ontdekken waar de beste clubs zitten, of de mooiste musea!

Nadat de reis naar wens is gevuld met allemaal verschillende bezienswaardigheden, overnachtingen en andere toeristische attracties, wordt de route vastgezet. Er kan nu niets meer aan veranderd worden, en dat is met een goede reden; alle leden van de reisgroep krijgen een takenlijst om af te stippelen voordat de reis gestart kan worden.

## Voorbereidingen treffen in de app

Op mobiel zijn de verdeelde taken erg makkelijk af te strepen, wat de reden is waarom ik de rest van het platform exclusief voor mobiel heb ontworpen. Naast het treffen van de voorbereidingen wordt er ook een eerlijke verdeling gemaakt in wie wanneer rijdt en wordt de playlist aangevuld met muziek die onderweg afgespeeld zal worden.

De routeverdeling is erg simpel opgezet; door aan te geven of je kan rijden of niet, wordt je wel of niet ingedeeld. De indeling gaat volledig automatisch, en wordt getoond nadat iedereen heeft opgegeven of ze kunnen rijden.

De voorbereidingen die je moet treffen vind je in het "Voorbereidingen"-overzicht. Daar zijn ze allemaal als individuële taken af te vinken. Als iedereen hun taken heeft afgevinkt, wordt het mogelijk om de route te starten en te gaan navigeren.

Om lekker te kunnen navigeren, moet er echter wel muziek zijn. Dat is mogelijk met de Spotify-integratie. Je moet wel je Spotify-account koppelen aan Triptop, maar daarna kan je wel individuële nummers, albums, of zelfs je zelfgemaakte afspeellijsten toevoegen aan de gezamenlijke playlist! Zo kan je dus een afspeellijst bouwen met muziek van iedereen, en kom je zeker voor een muzikale verrassing te staan tijdens het rijden! Mocht je zo'n verrassing van jezelf toch willen vermijden, kan je natuurlijk altijd je eigen toevoegingen verwijderen uit de playlist.

## Tijdens het roadtrippen

Nu alles klaar staat, kunnen we vertrekken! In het navigatie-overzicht staat kun je in één oogopslag vinden wie er rijdt, waar naartoe gereden wordt, hoe lang de rit is en hoe lang de bestuurder er ongeveer over zou kunnen doen. De navigatie kan gelijk gestart worden, óf er kan even gekeken worden naar de volledige route, om jezelf een geheugensteuntje te geven over wat je nou precies allemaal had gepland.

Het navigatie-scherm heeft wat vernufte features; je kan makkelijk de muziek beheren vanuit het overzicht doordat Spotify de mogelijkheid biedt haar app te bedienen vanuit een andere app en met de Mapbox zoekfunctie kan gezocht worden naar het dichtstbijzijnde tankstation. De interface is net even wat groter, zodat je ook als bestuurder makkelijk de knoppen kan bedienen zonder te hoeven turen of té lang je ogen van de weg te houden.

## De ideale oplossing

Door je op deze manier te begeleiden door het gehele proces is Triptop de ideale reisgenoot voor je volgende roadtrip. Bekijk [het mobile-only prototype hier](https://framer.com/share/Triptop--yA1ZJP7lLE8f6xCrZJc7/m0DDcPgo1) en [het desktop-first, mobile-second prototype hier](https://framer.com/share/Triptop--yA1ZJP7lLE8f6xCrZJc7/NJdM1UrYd).
