---
index: 10
title: Triptop
slug: project/triptop
description: Plan samen de perfecte roadtrip.
image: /triptop/banner.png
year: 2021
client: CMD Project WEB
link: [prototypes, '#prototypes']
---

<script>
  import Image from '$lib/components/atoms/Image.svelte'
  import Video from '$lib/components/atoms/Video.svelte'
</script>

Triptop is het platform waarmee je samen met je reisgroep de perfecte roadtrip kan plannen. Geef aan waar je heen gaat, plan samen de tussenstops en maak een collectieve playlist voor onderweg!

## Het probleem met roadtrip-planning

Het is op dit moment nog erg lastig om _samen gemakkelijk_ een roadtrip te plannen. Je moet in groepchats bijhouden waar iedereen heen wilt, wie wanneer rijdt en waar je blijft overnachten. Boekingen moeten door één iemand voorgeschoten worden of verdeeld worden over de hele reisgroep, waarbij je zelf de verdeling bij moet houden. Deze chaos maakt het plannen van een roadtrip met anderen hels en Triptop is hier om daar een einde aan te maken. De app maakt het samen plannen van een roadtrip mogelijk, makkelijk en snel.

## Hoe Triptop routeplanning makkelijk maakt

<Image lazy src="/triptop/multi-device.jpg" format="inline" alt="Laptop en telefoon voor elkaar met het eerste scherm van Triptop te zien op beide schermen." />

Triptop is in eerste instantie een mobiele app, met een deel van de functionaliteiten beschikbaar op desktop. Op desktop en mobiel kan je de route plannen met je reisgenoten. Je stippelt eerst de basisroute uit, waarna je aan de slag kan gaan met het opvullen van de trip.

Dit doe je door plekken die je interessant lijken te suggereren aan je medereizigers. Zij kunnen dan stemmen op je suggestie, waarbij de meerderheid bepaalt of het aan de reis wordt toegevoegd. Zo hoef je niet bij te houden wie waar heen wilt en wat het uiteindelijke besluit is geworden!

<Image lazy src="/triptop/onboarding.jpg" format="caption" caption="De onboarding maakt reisplanning voor iedereen makkelijk." />

Je kan zoeken op verschillende categorieën, populaire bezienswaardigheden bekijken en de beste hotels vinden door data die Tripadvisor beschikbaar stelt. Elke stad heeft zijn eigen pagina, waar je kan ontdekken waar de beste clubs zitten, of de mooiste musea!

<Image lazy src="/triptop/search.jpg" format="inline" />
<Image lazy src="/triptop/city.jpg" format="inline" />
<Image lazy src="/triptop/hotel.jpg" format="caption" caption="Je kan veel veschillende soorten plekken suggereren, zoals dit hotel in Hamburg!" />

Nadat de reis naar wens is gevuld met allemaal verschillende bezienswaardigheden, overnachtingen en andere toeristische attracties, wordt de route vastgezet. Er kan nu niets meer aan veranderd worden en dat is met een goede reden: alle leden van de reisgroep krijgen een takenlijst om af te strepen voordat de reis gestart kan worden.

## Voorbereidingen treffen in de app

Deze takenlijst krijg je voorgeschoteld op je telefoon, waar je naartoe wordt verwezen als je de roadtrip op desktop hebt opgeslagen. Naast het treffen van de voorbereidingen wordt er ook een eerlijke verdeling gemaakt van wie wanneer rijdt en kan er een playlist aangemaakt worden met muziek die onderweg afgespeeld zal worden. Al deze features zijn makkelijk te bedienen op een klein scherm, waardoor je je laptop niet meer nodig hebt om je voor te bereiden op je roadtrip.

<Image lazy src="/triptop/preparations.jpg" format="caption" caption="De mobiele versie van Triptop maakt het voorbereiden op je roadtrip erg makkelijk." />

De routeverdeling is erg simpel opgezet: door aan te geven of je kan rijden of niet, wordt je wel of niet ingedeeld. De indeling gaat volledig automatisch en wordt getoond nadat iedereen heeft opgegeven of ze kunnen rijden.

De voorbereidingen die je moet treffen vind je in het "Voorbereidingen"-overzicht. Daar zijn ze allemaal als individuële taken af te vinken. Als iedereen hun taken heeft afgevinkt, wordt het mogelijk om de route te starten en te gaan navigeren.

Om lekker te kunnen navigeren, moet er echter wel muziek zijn. Dat is mogelijk met de Spotify-integratie. Je koppelt je Spotify-account aan Triptop, waarna je individuële nummers, albums, of zelfs je zelfgemaakte afspeellijsten kan toevoegen aan de gezamenlijke playlist! Zo bouw je een afspeellijst met muziek van iedereen en kom je zeker voor een muzikale verrassing te staan tijdens het rijden! Mocht je zo'n verrassing van jezelf willen vermijden, kan je natuurlijk je eigen toevoegingen verwijderen uit de playlist.

<Image lazy src="/triptop/playlist.jpg" format="caption" caption="Met de Spotify integratie kan je makkelijk nummers, albums of zelfs je eigen afspeellijsten toevoegen aan de playlist." />

## Tijdens het roadtrippen

Nu alles klaar staat, kunnen we vertrekken! In het navigatie-overzicht kun je in één oogopslag vinden wie er rijdt, waar naartoe gereden wordt, wat de afstand is tot de volgende bestemming en hoe lang de bestuurder er ongeveer over zou kunnen doen. De navigatie kan gelijk gestart worden, óf er kan even gekeken worden naar de volledige route.

<Video lazy src="/triptop/navigeren.mp4" format="caption" caption="Navigeren tijdens je roadtrip is nog nooit zo moeiteloos geweest." />

Het navigatie-scherm heeft wat vernuftige features: je kan makkelijk je muziek beheren met de Spotify app-integratie en met de Mapbox zoekfunctie kan gezocht worden naar het dichtstbijzijnde tankstation. De interface is net even wat groter opgezet, zodat je ook als bestuurder makkelijk de knoppen kan bedienen zonder al teveel moeite.

<Image lazy src="/triptop/navigation-gas-station.jpg" format="caption" caption="Tijdens het navigeren is het makkelijk om het dichtstbijzijnde tankstation te vinden." alt="iPhone in een ventilatie-houder in een auto met Triptop op het scherm." />

## De ideale oplossing

Triptop maakt samen op roadtrips gaan een stuk leuker en makkelijker door het plannen, voorbereiden en navigeren te stroomlijnen tot een soepel proces waar iedereen aan bij kan dragen. Hierdoor is het dé ideale reisgenoot voor je volgende roadtrip.

## Prototypes {#prototypes}

[Prototype voor mobiel](https://framer.com/share/Triptop--yA1ZJP7lLE8f6xCrZJc7/m0DDcPgo1)

[Prototype voor desktop](https://framer.com/share/Triptop--yA1ZJP7lLE8f6xCrZJc7/NJdM1UrYd)
